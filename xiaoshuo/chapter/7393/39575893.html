{"id":0,"code":"39575893.html","title":"宋世荣论形意拳","latest_chapter_name":"正文 梗翥鷀荳第四百七十五章 最快的战斗！摌棛","xiao_shuo_code":"7393","content":"\u003cbr/\u003e\u003cbr/\u003e    形意拳之道，是先将拳术已成之着法，玩而求之，而有得之于心焉，或吾胸中有千万法可也，或吾胸中浑浑沦沦，无一着法亦可也。无一法者，是一气之合也，以致于应用之时，无可无不可也；有千万法者，是一气之流行也，应敌之时，当刚则刚，当柔则柔，起落进退变化，皆可因敌而用之也。譬如千万法者，是一形一着法也，一着法之中，亦皆能生生不已也。譬如练蛇形，蛇有拔草之精，至于蛇之盘旋曲伸，刚柔灵妙等式，皆伊之性能也。兵法云：“譬如常蛇阵式，击首则尾应，击尾则道应，击其中则道尾皆应”，所以练一形之中，将伊之性能格物到至善处，用之于敌，可以循环无端，变化无穷，故能时措之宜也。一形之能力如此，十二形之能力皆如是也。内中之道理，物之伸者，是吾拳之长劲也；物之曲者，是吾拳之短劲也，亦吾拳之划劲也；物之曲曲弯转者，是吾拳之柔劲也；物之往前直去猛快者，是吾拳之刚劲也。虽然，一物之性能刚柔曲直、纵横变化、灵活巧妙，人有所不能及也。所以练形意拳术者，是格渐十二形之性能而得之于心，是能尽物之性也。亦是尽己之性也。因此练形意拳者，是效法天地化育万物之道也。此理存之于内而为德，用之于外而为道也。又内劲者，内为天德；外法者，外为王道。所以此拳之用，能以无可无不可也。\u003cbr/\u003e\u003cbr/\u003e     形意拳术，有道艺、武艺之分，有三体式单重、双重之别。练武艺者，是双重之姿势，重心在于两腿之间，全身用力，清浊不分，先后天不辨，用后天之意，引呼吸之气，积蓄于丹田之内，其坚如铁石，周身沉重，站立如同泰山一般。若与他人相较，不怕足踢、手击，拳经云：“足打七分手打三，五行四梢要合全。气连心意随时用，硬打硬进无遮拦”，此谓之浊源，所以为敌将之武艺也。若练到至善处，亦可以无敌于天下也。练道艺者，是三体式单重姿势，前虚后实，重心在于后足，前足亦可虚、亦可实，心中不用力，先要虚其心，意思与丹道相合。丹书云静坐要最初还虚，不能见本性，不见本性，用工皆是浊源，并非先天之真性也。拳术之理亦然，所以亦要最初还虚，不用后天之心意，亦并非全然不用。要全不用，成为顽空矣。所以用劲者，非用后天之拙力，皆是规矩中之用力耳。还虚者，丹书云：“中者，虚空之性体也。执中者，还虚之功用也”。是故形意拳术起点有无极、太极、三体之式，其理是最初还之功用也。丹书云：“道自虚无生一气，便从一气产阴阳，阴阳再合成三体，三体重生万物张”，是此意也。三体者，在身体，外为头手足也，内为上、中、下三田也。在拳中形意、八卦、太极三派之一体也。虽分三体之名，统体一阴阳也。阴阳总一太极也，即一气也，亦即形意拳中起点无极之横拳也。此横拳者，是人本来之真心，空空洞洞，不挂着一毫之拙力，至虚至无，即太极也。所谓无名天地之始，但此虚无太极不是死的，乃是活的，其中有一点生机藏焉，此机名曰先天真一之气，为人性命之根，造化之源，生死之本也。此虚无中含此一气，不有不无，非有非无，非色非空，活活泼泼的，又曰真空。真空者，空而不空，不空而空，所谓有名万物之母。虚无中，既有一点生机在内，是太极含一气，一自虚无兆质矣。此太极含一气，是丹书所说的静极而动，是虚极静笃时，海底中有一点生机发动也，邵子云：“一阳初发动，万物未生时”也。在拳术中，虚极时，横拳圆满无亏，内中有一点灵机生焉。丹书云：“一气既兆质，不能无动静”，动为阳，静为阴，是动静既生于一气，两仪因此一气开根也。动极而静，静极而动，劈崩钻炮，起钻落翻，精气神，即于此而寓之矣。故此三体式内之一点生候发动，而能至于无穷，所以谓之道艺也。\u003cbr/\u003e\u003cbr/\u003e     静坐功夫以呼吸调息，练拳术以手足动作为调息。起落进退，皆合规矩；手足动作，亦俱和顺。内外神形相合，谓之息调。以身体动作旋转，纵横往来无有停滞，一气流行，循环无端，谓之停息，亦谓之脱胎神化也。虽然一是动中求静，一是静中求动，二者似乎不同，其实内中之道理则一也。\u003cbr/\u003e\u003cbr/\u003e     ...","cnt":0,"sort":39575893,"author":"梦入神机","prev":"39575892.html","next":"39575894.html","book_title":"龙蛇演义","updateTimeFmt":"2024-03-28 16:49:50","category":"修真小说"}