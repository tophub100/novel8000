{"id":0,"code":"4976024.html","title":"隋炀帝本纪","latest_chapter_name":"路在何方 第二百二十章 不向时代妥协！","xiao_shuo_code":"7461","content":"\u003cbr/\u003e\u003cbr/\u003e    炀皇帝，讳广，一名英，小字阿摐，高祖第二子也。母曰文献独孤皇后。上\u003cbr/\u003e\u003cbr/\u003e     美姿仪，少敏慧，高祖及后于诸子中特所钟爱。在周，以高祖勋，封雁门郡公。\u003cbr/\u003e\u003cbr/\u003e     开皇元年，立为晋王，拜柱国、并州总管，时年十三。寻授武卫大将军，进位上\u003cbr/\u003e\u003cbr/\u003e     柱国、河北道行台尚书令，大将军如故。高祖令项城公韶、安道公李彻辅导之。\u003cbr/\u003e\u003cbr/\u003e     上好学，善属文，沉深严重，朝野属望。高祖密令善相者来和遍视诸子，和曰：\u003cbr/\u003e\u003cbr/\u003e     “晋王眉上双骨隆起，贵不可言。”既而高祖幸上所居第，见乐器弦多断绝，又\u003cbr/\u003e\u003cbr/\u003e     有尘埃，若不用者，以为不好声妓，善之。上尤自矫饰，当时称为仁孝。尝观猎\u003cbr/\u003e\u003cbr/\u003e     遇雨，左右进油衣，上曰：“士卒皆沾湿，我独衣此乎！”乃令持去。六年，转\u003cbr/\u003e\u003cbr/\u003e     淮南道行台尚书令。其年，征拜雍州牧、内史令。八年冬，大举伐陈，以上为行\u003cbr/\u003e\u003cbr/\u003e     军元帅。及陈平，执陈湘州刺史施文庆、散骑常侍沈客卿、市令阳慧朗、刑法监\u003cbr/\u003e\u003cbr/\u003e     徐析、尚书都令史暨慧，以其邪佞，有害于民，斩之右阙下，以谢三吴。于是封\u003cbr/\u003e\u003cbr/\u003e     府库，资财无所取，天下称贤。进位太尉，赐辂车、乘马，衮冕之服，玄珪、白\u003cbr/\u003e\u003cbr/\u003e     璧各一。复拜并州总管。俄而江南高智慧等相聚作乱，徙上为扬州总管，镇江都，\u003cbr/\u003e\u003cbr/\u003e     每岁一朝。高祖之祠太山也，领武候大将军。明年归藩。后数载，突厥寇边，复\u003cbr/\u003e\u003cbr/\u003e     为行军元帅，出灵武，无虏而还。及太子勇废，立上为皇太子。是月，当受册。\u003cbr/\u003e\u003cbr/\u003e     高祖曰：“吾以大兴公成帝业。”令上出舍大兴县。其夜，烈风大雪，地震山崩，\u003cbr/\u003e\u003cbr/\u003e     民舍多坏，压死者百余口。仁寿初，奉诏巡抚东南。是后高祖每避暑仁寿宫，恒\u003cbr/\u003e\u003cbr/\u003e     令上监国。\u003cbr/\u003e\u003cbr/\u003e     四年七月，高祖崩，上即皇帝位于仁寿宫。八月，奉梓宫还京师。并州总管\u003cbr/\u003e\u003cbr/\u003e     汉王谅举兵反，诏尚书左仆射杨素讨平之。九月乙巳，以备身将军崔彭为左领军\u003cbr/\u003e\u003cbr/\u003e     大将军。十一月乙未，幸洛阳。丙申，发丁男数十万掘堑，自龙门东接长平、汲\u003cbr/\u003e\u003cbr/\u003e     郡，抵临清关，度河，至浚仪、襄城，达于上洛，以置关防。癸丑，诏曰：\u003cbr/\u003e\u003cbr/\u003e     乾道变化，阴阳所以消息，沿创不同，生灵所以顺叙。若使天意不变，施化\u003cbr/\u003e\u003cbr/\u003e     何以成四时，人事不易，为政何以厘万姓！《易》不云乎：“通其变，使民不倦”；\u003cbr/\u003e\u003cbr/\u003e     “变则通，通则久。”“有德则可久，有功则可大。”朕又闻之，安安而能迁，\u003cbr/\u003e\u003cbr/\u003e     民用丕变。是故姬邑两周，如武王之意，殷人五徙，成汤后之业。若不因人顺天，\u003cbr/\u003e\u003cbr/\u003e     功业见乎变，爱人治国者可不谓欤！然洛邑自古之都，王畿之内，天地之所合，\u003cbr/\u003e\u003cbr/\u003e     阴阳之所和。控以三河，固以四塞，水陆通，贡赋等。故汉祖曰：“吾行天下多\u003cbr/\u003e\u003cbr/\u003e     矣，唯见洛阳。”自古皇王，何尝不留意，所不都者盖有由焉。或以九州未一，\u003cbr/\u003e\u003cbr/\u003e     或以困其府库，作洛之制所以未暇也。我有隋之始，便欲创兹怀、洛，日复一日，\u003cbr/\u003e\u003cbr/\u003e     越暨于今。念兹在兹，兴言感哽！朕肃膺宝历，纂临万邦，遵而不失，心奉先志。\u003cbr/\u003e\u003cbr/\u003e     今者汉王谅悖逆，毒被山东，遂使州县或沦非所。此由关河悬远，兵不赴急，加\u003cbr/\u003e\u003cbr/\u003e     以并州移户，复在河南。周迁殷人，意在于此。况复南服遐远，东夏殷大，因机\u003cbr/\u003e\u003cbr/\u003e     顺动，今也其时。群司百辟，佥谐厥议。但成周墟塉，弗堪葺宇。今可于伊、\u003cbr/\u003e\u003cbr/\u003e     洛营建东京，便即设官分职，以为民极也。夫宫室之制本以便生，上栋下宇，足\u003cbr/\u003e\u003cbr/\u003e     避风露，高台广厦，岂曰适形。故《传》云：“俭德之共，侈恶之大。”宣尼有\u003cbr/\u003e\u003cbr/\u003e     云：“与其不逊也，宁俭。”岂谓瑶台琼室方为宫殿者乎，土阶采椽而非帝王者\u003cbr/\u003e\u003cbr/\u003e     乎？是知非天下以奉一人，乃一人以主天下也。民惟国本，本固邦宁，百姓足，\u003cbr/\u003e\u003cbr/\u003e     孰与不足！今所营构，务从节俭，无令雕墙峻宇复起于当今，欲使卑宫菲食将贻\u003cbr/\u003e\u003cbr/\u003e     于后世。有司明为条格，称朕意焉。\u003cbr/\u003e\u003cbr/\u003e     十二月乙丑，以右武卫将军来护儿为右骁卫大将军。戊辰，以柱国李景为右\u003cbr/\u003e\u003cbr/\u003e     武卫大将军。以右卫率周罗睺为右武候大将军。\u003cbr/\u003e\u003cbr/\u003e     大业元年春正月壬辰朔，大赦，改元。立妃萧氏为皇后。改豫州为溱州，洛\u003cbr/\u003e\u003cbr/\u003e     州为豫州。废诸州总管府。丙申，立晋王昭为皇太子。丁酉，以上柱国宇文述为?左卫大将军，上柱国郭衍为左武卫大将军，延寿公于仲文为右卫大将军。己亥，\u003cbr/\u003e\u003cbr/\u003e     以豫章王暕为豫州牧。戊申，发八使巡省风俗。下诏曰：\u003cbr/\u003e\u003cbr/\u003e     昔者哲王之治天下也，其在爱民乎。既富而教，家给人足，故能风淳俗厚，\u003cbr/\u003e\u003cbr/\u003e     远至迩安。治定功成，率由斯道。朕嗣膺宝历，抚育黎献，夙夜战兢，若临川谷。\u003cbr/\u003e\u003cbr/\u003e     虽则聿遵先绪，弗敢失坠，永言政术，多有缺然。况以四海之远，兆民之众，未\u003cbr/\u003e\u003cbr/\u003e     获亲临，问其疾苦。每虑幽仄莫举，冤屈不申，一物失所，乃伤和气，万方有罪，\u003cbr/\u003e\u003cbr/\u003e     责在朕躬，所以寤寐增叹，而夕惕载怀者也。今既布政惟始，宜存宽大。可分遣\u003cbr/\u003e\u003cbr/\u003e     使人，巡省方俗，宣扬风化，荐拔淹滞，申达幽枉。孝悌力田，给以优复。鳏寡\u003cbr/\u003e\u003cbr/\u003e     孤独不能自存者，量加赈济。义夫节妇，旌表门闾。高年之老，加其版授，并依\u003cbr/\u003e\u003cbr/\u003e     别条，赐以粟帛。笃疾之徒，给侍丁者，虽有侍养之名，曾无赒赡之实，明加检\u003cbr/\u003e\u003cbr/\u003e     校，使得存养。若有名行显著，操履修洁，及学业才能，一艺可取，咸宜访采，\u003cbr/\u003e\u003cbr/\u003e     将身入朝。所在州县，以礼发遣。其有蠢政害人，不便于时者，使还之日，具录\u003cbr/\u003e\u003cbr/\u003e     奏闻。\u003cbr/\u003e\u003cbr/\u003e     己酉，以吴州总管宇文弼为刑部尚书。二月己卯，以尚书左仆射杨素为尚书\u003cbr/\u003e\u003cbr/\u003e     令。三月丁未，诏尚书令杨素、纳言杨达、将作大匠宇文恺营建东京，徙豫州郭\u003cbr/\u003e\u003cbr/\u003e     下居人以实之。戊申，诏曰：“听采舆颂，谋及庶民，故能审政刑之得失。是知\u003cbr/\u003e\u003cbr/\u003e     昧旦思治，欲使幽枉必达，彝伦有章。而牧宰任称朝委，苟为徼幸，以求考课，\u003cbr/\u003e\u003cbr/\u003e     虚立殿最，不存治实，纲纪于是弗理，冤屈所以莫申。关河重阻，无由自达。朕\u003cbr/\u003e\u003cbr/\u003e     故建立东京，躬亲存问。今将巡历淮海，观省风俗，眷求谠言，徒繁词翰，而乡\u003cbr/\u003e\u003cbr/\u003e     校之内，阙尔无闻。恇然夕惕，用忘兴寝。其民下有知州县官人政治苛刻，侵\u003cbr/\u003e\u003cbr/\u003e     害百姓，背公徇私，不便于民者，宜听诣朝堂封奏，庶乎四聪以达，天下无冤。”\u003cbr/\u003e\u003cbr/\u003e     又于皂涧营显仁宫，采海内奇禽异兽草木之类，以实园苑。徙天下富商大贾数万\u003cbr/\u003e\u003cbr/\u003e     家于东京。辛亥，发河南诸郡男女百余万，开通济渠，自西苑引谷、洛水达于河，\u003cbr/\u003e\u003cbr/\u003e     自板渚引河通于淮。庚申，遣黄门侍郎王弘、上仪同于士澄往江南采木，造龙舟、\u003cbr/\u003e\u003cbr/\u003e     凤甗、黄龙、赤舰、楼船等数万艘。夏四月癸亥，大将军刘方击林邑，破之。五\u003cbr/\u003e\u003cbr/\u003e     月庚戌，民部尚书义丰侯韦冲卒。六月甲子，荧惑入太微。秋七月丁酉，制战亡\u003cbr/\u003e\u003cbr/\u003e     之家给复十年。丙午，滕王纶、卫王集并夺爵徙边。闰七月甲子，以尚书令杨素\u003cbr/\u003e\u003cbr/\u003e     为太子太师，安德王雄为太子太傅，河间王弘为太子太保。丙子，诏曰：\u003cbr/\u003e\u003cbr/\u003e     君民建国，教学为先，移风易俗，必自兹始。而言绝义乖，多历年代，进德\u003cbr/\u003e\u003cbr/\u003e     修业，其道浸微。汉采坑焚之余，不绝如线，晋承板荡之运，扫地将尽。自时厥\u003cbr/\u003e\u003cbr/\u003e     后，军国多虞，虽复黉宇时建，示同爱礼，函丈或陈，殆为虚器。遂使纡青拖紫，\u003cbr/\u003e\u003cbr/\u003e     非以学优，制锦操刀，类多墙面。上陵下替，纲维靡立，雅缺道消，实由于此。\u003cbr/\u003e\u003cbr/\u003e     朕纂承洪绪，思弘大训，将欲尊师重道，用阐厥繇，讲信修睦，敦奖名教。方今\u003cbr/\u003e\u003cbr/\u003e     宇宙平一，文轨攸同，十步之内，必有芳草，四海之中，岂无奇秀！诸在家及见\u003cbr/\u003e\u003cbr/\u003e     入学者，若有笃志好古，耽悦典坟，学行优敏，堪膺时务，所在采访，具以名闻，\u003cbr/\u003e\u003cbr/\u003e     即当随其器能，擢以不次。若研精经术，未愿进仕者，可依其艺业深浅，门荫高\u003cbr/\u003e\u003cbr/\u003e     卑，虽未升朝，并量准给禄。庶夫恂恂善诱，不日成器，济济盈朝，何远之有！\u003cbr/\u003e\u003cbr/\u003e     其国子等学，亦宜申明旧制，教习生徒，具为课试之法，以尽砥砺之道。\u003cbr/\u003e\u003cbr/\u003e     八月壬寅，上御龙舟，幸江都。以左武卫大将军郭衍为前军，右武卫大将军\u003cbr/\u003e\u003cbr/\u003e     李景为后军。文武官五品已上给楼船，九品已上给黄蔑。舳舻相接，二百余里。\u003cbr/\u003e\u003cbr/\u003e     冬十月己丑，赦江淮已南。扬州给复五年，旧总管内给复三年。十一月己未，以\u003cbr/\u003e\u003cbr/\u003e     大将军崔仲方为礼部尚书。\u003cbr/\u003e\u003cbr/\u003e     二年春正月辛酉，东京成，赐监督者各有差。以大理卿梁毗为刑部尚书。丁\u003cbr/\u003e\u003cbr/\u003e     卯，遣十使并省州县。二月丙戌，诏尚书令杨素、吏部尚书牛弘、大将军宇文恺、\u003cbr/\u003e\u003cbr/\u003e     内史侍郎虞世基、礼部侍郎许善心制定舆服。始备辇路及五时副车。上常服，皮\u003cbr/\u003e\u003cbr/\u003e     弁十有二琪，文官弁服，佩玉，五品已上给犊车、通幰，三公亲王加油络，武官\u003cbr/\u003e\u003cbr/\u003e     平巾帻，裤褶，三品已上给瓟槊。下至胥吏，服色皆有差。非庶人不得戎服。\u003cbr/\u003e\u003cbr/\u003e     戊戌，置都尉官。三月庚午，车驾发江都。先是，太府少卿何稠、太府丞云定兴\u003cbr/\u003e\u003cbr/\u003e     盛修仪仗，于是课州县送羽毛。百姓求捕之，网罗被水陆，禽兽有堪氅毦之用者，\u003cbr/\u003e\u003cbr/\u003e     殆无遗类。至是而成。夏四月庚戌，上自伊阙陈法驾，备千乘万骑，入于东京。\u003cbr/\u003e\u003cbr/\u003e     辛亥，上御端门，大赦，免天下今年租税。癸丑，以冀州刺史杨文思为民部尚书。\u003cbr/\u003e\u003cbr/\u003e     五月甲寅，金紫光禄大夫、兵部尚书李通坐事免。乙卯，诏曰：“旌表先哲，式\u003cbr/\u003e\u003cbr/\u003e     存飨祀，所以优礼贤能，显彰遗爱。朕永鉴前修，尚想名德，何尝不兴叹九原，\u003cbr/\u003e\u003cbr/\u003e     属怀千载。其自古已来贤人君子，有能树声立德、佐世匡时、博利殊功、有益于\u003cbr/\u003e\u003cbr/\u003e     人者，并宜营立祠宇，以时致祭。坟垄之处，不得侵践。有司量为条式，称朕意\u003cbr/\u003e\u003cbr/\u003e     焉。”六月壬子，以尚书令、太子太师杨素为司徒。进封豫章王暕为齐王。秋\u003cbr/\u003e\u003cbr/\u003e     七月癸丑，以卫尉卿卫玄为工部尚书。庚申，制百官不得计考增级，必有德行功\u003cbr/\u003e\u003cbr/\u003e     能灼然显著者擢之。壬戌，擢藩邸旧臣鲜于罗等二十七人官爵有差。甲戌，皇太\u003cbr/\u003e\u003cbr/\u003e     子昭薨。乙亥，上柱国、司徒、楚国公杨素薨。八月辛卯，封皇孙倓为燕王，\u003cbr/\u003e\u003cbr/\u003e     侗为越王，侑为代王。九月乙丑，立秦孝王俊子浩为秦王。冬十月戊子，以灵州\u003cbr/\u003e\u003cbr/\u003e     刺史段文振为兵部尚书。十二月庚寅，诏曰：“前代帝王，因时创业，君民建国，\u003cbr/\u003e\u003cbr/\u003e     礼尊南面。而历运推移，年世永久，丘垄残毁，樵牧相趋，茔兆堙芜，封树莫辨。\u003cbr/\u003e\u003cbr/\u003e     兴言沦灭，有怆于怀。自古已来帝王陵墓，可给随近十户，蠲其杂役，以供守视。\u003cbr/\u003e\u003cbr/\u003e     三年春正月癸亥，敕并州逆党已流配而逃亡者，所获之处，即宜斩决。丙子，\u003cbr/\u003e\u003cbr/\u003e     长星竟天，出于东壁，二旬而止。是月，武阳郡上言，河水清。二月己丑，彗星\u003cbr/\u003e\u003cbr/\u003e     见于奎，扫文昌，历大陵、五车、北河，入太微，扫帝坐，前后百余日而止。三\u003cbr/\u003e\u003cbr/\u003e     月辛亥，车驾还京师。壬子，以大将军姚辩为左屯卫将军。癸丑，遣羽骑尉朱宽\u003cbr/\u003e\u003cbr/\u003e     使于流求国。乙卯，河间王弘薨。夏四月庚辰，诏曰：“古者帝王观风问俗，皆\u003cbr/\u003e\u003cbr/\u003e     所以忧勤兆庶，安集遐荒。自蕃夷内附，未遑亲抚，山东经乱，须加存恤。今欲\u003cbr/\u003e\u003cbr/\u003e     安辑河北，巡省赵、魏。所司依式。”甲申，颁律令，大赦天下，关内给复三年。\u003cbr/\u003e\u003cbr/\u003e     壬辰，改州为郡。改度量权衡，并依古式。改上柱国已下官为大夫。甲午，诏曰：\u003cbr/\u003e\u003cbr/\u003e     天下之重，非独治所安，帝王之功，岂一士之略。自古明君哲后，立政经邦，\u003cbr/\u003e\u003cbr/\u003e     何尝不选贤与能，收采幽滞。周称多士，汉号得人，常想前风，载怀钦伫。朕负\u003cbr/\u003e\u003cbr/\u003e     扆夙兴，冕旒待旦，引领岩谷，置以周行，冀与群才共康庶绩。而汇茅寂寞，投\u003cbr/\u003e\u003cbr/\u003e     竿罕至，岂美璞韬采，未值良工，将介石在怀，确乎难拔？永鉴前哲，怃然兴叹！\u003cbr/\u003e\u003cbr/\u003e     凡厥在位，譬诸股肱，若济巨川，义同舟楫。岂得保兹宠禄，晦尔所知，优游卒\u003cbr/\u003e\u003cbr/\u003e     岁，甚非谓也。祁大夫之举善，良史以为至公，臧文仲之蔽贤，尼父讥其窃位。\u003cbr/\u003e\u003cbr/\u003e     求诸往古，非无褒贬，宜思进善，用匡寡薄。夫孝悌有闻，人伦之本，德行敦厚，\u003cbr/\u003e\u003cbr/\u003e     立身之基。或节义可称，或操履清洁，所以激贪厉俗，有益风化。强毅正直，执\u003cbr/\u003e\u003cbr/\u003e     宪不挠，学业优敏，文才美秀，并为廊庙之用，实乃瑚琏之资。才堪将略，则拔\u003cbr/\u003e\u003cbr/\u003e     之以御侮，膂力骁壮，则任之以爪牙。爰及一艺可取，亦宜采录，众善毕举，与\u003cbr/\u003e\u003cbr/\u003e     时无弃。以此求治，庶几非远。文武有职事者，五品已上，宜依令十科举人。有一于此，不必求备。朕当待以不次，随才升擢。其见任九品已上官者，不在举送之限。\u003cbr/\u003e\u003cbr/\u003e     丙申，车驾北巡狩。丁酉，以刑部尚书宇文弼为礼部尚书。戊戌，敕百司不\u003cbr/\u003e\u003cbr/\u003e     得践暴禾稼，其有须开为路者，有司计地所收，即以近仓酬赐，务从优厚。己亥，\u003cbr/\u003e\u003cbr/\u003e     次赤岸泽。以太牢祭故太师李穆墓。五月丁巳，突厥启民可汗遣子拓特勤来朝。\u003cbr/\u003e\u003cbr/\u003e     戊午，发河北十余郡丁男凿太行山，达于并州，以通驰道。丙寅，启民可汗遣其\u003cbr/\u003e\u003cbr/\u003e     兄子毗黎伽特勤来朝。辛未，启民可汗遣使请自入塞，奉迎舆驾。上不许。癸酉，\u003cbr/\u003e\u003cbr/\u003e     有星孛于文昌上.将，星皆动摇。六月辛巳，猎于连谷。丁亥，诏曰：\u003cbr/\u003e\u003cbr/\u003e     聿追孝飨，德莫至焉，崇建寝庙，礼之大者。然则质文异代，损益殊时，学\u003cbr/\u003e\u003cbr/\u003e     灭坑焚，经典散逸，宪章湮坠，庙堂制度，师说不同。所以世数多少，莫能是正，\u003cbr/\u003e\u003cbr/\u003e     连室异宫，亦无准定。朕获奉祖宗，钦承景业，永惟严配，思隆大典。于是询谋\u003cbr/\u003e\u003cbr/\u003e     在位，博访儒术。咸以为高祖文皇帝受天明命，奄有区夏，拯群飞于四海，革凋\u003cbr/\u003e\u003cbr/\u003e     敝于百王，恤狱缓刑，生灵皆遂其性，轻徭薄赋，比屋各安其业。恢夷宇宙，混\u003cbr/\u003e\u003cbr/\u003e     壹车书。东渐西被，无思不服，南征北怨，俱荷来苏。驾毳乘风，历代所弗至，\u003cbr/\u003e\u003cbr/\u003e     辫发左衽，声教所罕及，莫不厥角关塞，顿颡阙庭。译靡绝时，书无虚月，韬戈\u003cbr/\u003e\u003cbr/\u003e     偃武，天下晏如。嘉瑞休征，表里禔福，猗欤伟欤，无得而名者也。朕又闻之，\u003cbr/\u003e\u003cbr/\u003e     德厚者流光，治辨者礼缛。是以周之文、武，汉之高、光，其典章特立，谥号斯\u003cbr/\u003e\u003cbr/\u003e     重，岂非缘情称述，即崇显之义乎？高祖文皇帝宜别建庙宇，以彰巍巍之德，仍\u003cbr/\u003e\u003cbr/\u003e     遵月祭，用表蒸蒸之怀。有司以时创选，务合典制。又名位既殊，礼亦异等。天\u003cbr/\u003e\u003cbr/\u003e     子七庙，事著前经，诸侯二昭，义有差降，故其以多为贵。王者之礼，今可依用，\u003cbr/\u003e\u003cbr/\u003e     贻厥后昆。\u003cbr/\u003e\u003cbr/\u003e     戊子，次榆林郡。丁酉，启民可汗来朝。己亥，吐谷浑、高昌并遣使贡方物。\u003cbr/\u003e\u003cbr/\u003e     甲辰，上御北楼，观渔于河，以宴百僚。秋七月辛亥，启民可汗上表请变服，袭\u003cbr/\u003e\u003cbr/\u003e     冠带。诏启民赞拜不名，位在诸侯王上。甲寅，上于郡城东御大帐，其下备仪卫，\u003cbr/\u003e\u003cbr/\u003e     建旌旗，宴启民及其部落三千五百人，奏百戏之乐。赐启民及其部落各有差。I1387","cnt":0,"sort":4976024,"author":"天高辰远","prev":"4976023.html","next":"4976026.html","book_title":"唐冢","updateTimeFmt":"2024-03-28 16:49:04","category":"历史小说"}